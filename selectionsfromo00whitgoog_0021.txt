8 EX OVIDII FAS TIS.

Assiliunt fluctus, imoque a gurgite pontus
Vertitur, et canas alveus haurit aquas
Vincitur ars vento. Nec jam moderator habenis
Utitur, aut votis his quoque poscit opem. 50
Jactatur tumidas exsul Phoenissa per undas,
Humidaque opposita lumina veste tegit.
Tunc primum Dido felix est dicta sorori,
Et quaecumque aliquam corpore pressit humum.
Figitur ad Laurens ingenti flamine litus 5 5
Puppis, et expositis omnibus hausta perit.

Iam pius AEneas regno nataque Latini
Auctus erat, pulos miscueratque duos.
Litore dotali, solo comitatus Achate,
Secretum nudo dum pede carpit iter, 60
Aspicit errantem, nec credere sustinet Annam
Esse. Quid in Latios illa veniret agros? ’
Dum secum AEneas, “Anna est !'' exclamat Achates
Ad nomen voltus sustulit illa suos.
Quo fugiat? quid agat? quos terrae quaerat hiatus?
Ante oculos miserae fata sororis erant. 66
Sensit, et alloquitur trepidam Cythereius heros:
Flet tamen admonitu motuS, Elissa, tui.
“Anna, per hanc juro, quam quondam audire
solebas
Tellurem fato prosperiore dari, 70
Perque deos comites hac nuper sede locatos,
Saepe meas illos increpuisse moras.
N ec timui de morte tamen : metus abfuit iste.
Hei mihi! credibili sortior illa fuit
Ne refer. Aspexi non illo pectore digna '13
Volnera, Tartareas ausus adire domos.

 

